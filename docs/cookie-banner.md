# Ecco gli elementi che il cookie banner dovrebbe contenere:

1- link all’informativa completa, riportato anche nel footer di ogni pagina;
2- informativa sintetica direttamente espressa all’interno del cookie banner;
3- pulsante X di chiusura (senza consenso) in alto a destra;
4- pulsante per accettare tutto e dare il proprio consenso ad ogni trattamento proposto;
5- avviso che la chiusura del banner o lo scroll della pagina corrisponde a non dare alcun consenso e che, quindi, nessun cookie viene attivato, ad eccezione di quelli per i quali il consenso non è richiesto;
6- tutti i pulsanti di consenso devono essere su OFF, in modo da evidenziare l’assenza del consenso e, se selezionati, registrare il consenso dell’utente per lo specifico gruppo omogeneo di trattamento;
7- non devono essere presenti pulsanti di selezione attivi da deselezionare per opporsi al trattamento. Ciò accade per i trattamenti basati sul legittimo interesse come, a titolo di esempio, il soft spam previsto dall’art 130 del codice privacy (pubblicità verso propri clienti su prodotti affini a quelli già acquistati). Questi trattamenti prevedono un OPT-OUT, cioè una opposizione, non prevedono un opt-in, cioè un consenso;
8- per gli utenti di ritorno sul sito, deve essere presente l’opzione per rivedere e modificare le proprie scelte, possibilmente nel footer di ogni pagina.



# Bozza 1 – Informativa estremamente sintetica con pulsanti di scelta (O-O)

	“Questo sito utilizza cookie tecnici per i quali non è richiesto consenso

	Alcune funzioni richiedono cookie tecnici che saranno attivati unicamente accedendo

	alle singole funzioni.

	Con il tuo consenso, vorremmo analizzare la navigazione per migliorare il sito e i servizi

	offerti, misurare il traffico e valutare l’efficacia dei servizi proposti (Cookie Analytics di terzi). (O-O)

	Con il tuo consenso, vorremmo poter profilare il tuo comportamento online per proporre

	contenuti che riteniamo possano essere di tuo interesse.(O-O)

	Con il tuo consenso, potremo condividere la profilazione con partner esterni a fini di marketing.(O-O)”
	
# Bozza 2 – Informativa sintetica con consensi separati senza pulsanti di scelta

	“Il sito utilizza cookie o altri strumenti tecnici e potrà, esclusivamente previa acquisizione del consenso dell’utente, utilizzare anche cookie di profilazione o altri strumenti di tracciamento al fine di inviare messaggi pubblicitari ovvero per modulare la fornitura del servizio in modo personalizzato al di là di quanto strettamente necessario alla sua erogazione, cioè in linea con le preferenze manifestate dall’utente stesso nell’ambito dell’utilizzo delle funzionalità e della navigazione in rete e allo scopo di effettuare analisi e monitoraggio dei comportamenti dei visitatori di siti web.”



